Akken yella wass ad t-ikes umeksa.
Yezzi-as taɛmamt i udrar.
Yuker ḥeḍreɣ , yeggul umneɣ.
Axir tidet qarriḥen wala lekdeb yessefraḥen.
Ayen yebnan s lekdeb leqrrar-is ad igrireb.
Ulac axxam yebnan mebla lsas, ulac win yemmuten yegla s wayla-s.
Yettak rebbi irden i yir tuɣmas.
Ul-iw yebḍa ɣef sin, ibɣa Ḥsen ibɣa Lḥusin.
Ɣas ma nettnaɣ, deg umennuɣ ad yekk nfeɛ.
Argaz d awal mačči d aserwal.
A win yufan yiwen d nekk, wayeḍ am nekk, anexdem axxam mebla ccek.
Am tzikert, yal yiwen amek itt-itellem.
Ẓaṛ kan a baba, mya kecment mya tefɣent.
Limer mačči d ṭlam ur d-ttbanen yetran.
Netta di ssuq sser-is deg usenduq.
Yir awal ineq.
Tasusmi txedem leqder.
Bu Yiles , medden akk ines.
Rregmat d awal kan, tisusaf d aman kan.
D tebrek n wul i yerran iles d asenan.
Mačči d ṛsas i ineqqen.
Iles aẓidan iteṭṭeḍ tasedda.
Tasusmi teɣleb tamusni.
Deg ṭṭiq i d-yettban werfiq.
Aman n nnisan, ttaken-d ddwa i yiɣsan.
Win is yennan yeshel usennan yeddu mebla arkasen, 
win is yennan yeshel qeḍṛan ad yeddem ad yessissen.
Lefhama tekkad s-nnig tmusni.
Yir zzin terna leɣla.
Ay iles yellan d aksum d acu i k-irran d iɣes.
Teɣlid lemḥiba tajdiṭ ger wuccen d tyaziṭ.
Yiwen waɛrab yeɛmar ssuq.
Yenna-as udɣaɣ: ad fsiɣ, yerra-as ukkera: I nekk d acu ara ad iniɣ?
Ulac win izegren asif ur yebzig.
Dwa tmusni d tasusmi.
Win yebgɣan ad ikkes lḥif ad ikker mi ɛziz yiḍeṣ.
Win ur n-fehhem isserway lhem.
Sellek aɛṛab ad iṛuḥ.
Ikkat aɣyul, iddaray tabarda-s! 
D acu t-tefẓeḍ a ɛemmi, d llazuq n ilindi.
Tejṛa ur neri tilli, a war tili.
Ulac tejṛa ur ihuz ubeḥri , ulac ul ɣuṛ terzif tayri.
Lemiba n yile, sin wussan, qṛaḍ ad tekkes.
Awal ma wezzil yefra, ma ɣezzif ad yinni kra.
Yir awal ur yettnawal.
Ina-as a baba wten-aɣ, ina-as a mmi εqelnaɣ
Ma tedder tara ad teǧǧ iguza.
Aẓaṛ yeṭṭafaṛ tara.
Iruḥ wul ad ikkes lxiq, yufa leḥbab d imuḍan.
Yir leǧruḥ qqazen ḥellun yir lehdur qqazen rennun.
Ma yedder ijider ad dren warraw-is.
Yettaked rebbi irden i yir tuɣmas.
Ulac sbar ur nesɛi tilas, ulac aṣeḍṣu ma huddent tuɣmas, ulac win yemmuten yegla s wayla-s.
Afus ur tewɛaḍ ara ad t-kerceḍ suden-it.
Lxiṛ yemmut d amengur, cceṛ yeǧǧa-d arraw-is.
Iles yetḥawal-itent ...aqaṛṛu yettaɣ-itent.
Asɣar yeɣlin si tezdemt, yenqes si teɛkkumt.
Yir lqedd yerna aqluqel, yir qadum yerna amuqel.
Cceḥa ɣef yimi n ucbayli.
Ulac win i ruḥen ɣer tmeɣṛa ur ičči cceṛba.
A bu snat, bru i yiwet.
Tiqqit tiqqit ad teččar tbaqit.
Aman ur d-ugim yemma, ma ad ikes fad ay atma.
Ass-mi yedder iffud yerɣa mi yemmut meḍlent rrif n tala.
Lhem ur d n-usi , d abrid ur d yufi.
Win iwumi taɛreq tikli n tsekkurt ,ad idfar tin n tyaẓiṭ.
Axxam ur nesɛi ddin gar-asen ittemyanddin.
Axiṛ takkummict n tzizwa, wala aglaf n warẓaẓen.
Tagmat ur nebni ɣef lsas, yella rebbi izmer-as.
Agujil rebban leɛmum, rbeh ur t-yennum, ama yella ama ulac.
Yedder ugujil s usirem d imeṭṭi.
Turew tɛebbuṭṭ teqqim weḥd-s. 
Xali yexlayi ɛemmi yeɛmayi anda-k a baba lwali.
Ṣbeṛ d aḥbib n ṛebbi, imeṭṭawen s derɣilen.
Ḥkiɣ i win ur n-jaṛṛeb yeḍṣa fell-i, ḥkiɣ i win ijarben yezwar-iyi ɣer imeṭṭi.
Anef, aεrur-iw dini, wi bɣun yini.
Ay aḍaṛ yeddan ḥafi ixus, lamer id t-ceffuḍ.
Ur yeqriḥ usenan siwa aḍaṛ yeddan ḥafi.
Ay aḍaṛ jbu a tiṭ cfu.
Lefhama ɛlayet, tirugza ɣlayet.
Win ignen di temda ad yaf lǧiran-is d imqarqar.
Aɣṛum n tekwatt ma ur teččin ad t-ssagren.
Tayuga ulama tejhed attaweḍ s tilisa ad tbedd.
Axxam d axxam nne-ɣ, aqjun yesseglaf fell-aɣ.
Argaz d targa, tameṭṭut d tamda.
Lemεanda ɣer lewqam, mačči ɣer usegrireb n uxxam.
Aḍaṛ ma inuda ad yawi lada.
Aɣrum d zit Rebbi iεuzit.
Aɛdaw d lexdaɛ, Aḥbib d ṭmaɛ, ala Rebbi ma yecfaɛ.
Iṛuḥ wull ad ikkes lxiq, yufa laḥbab d imuḍan.
Sɛiɣ jeddi, lamaɛna yemmut.
Win yebɣan aɣṛum d zzit yekker ad ixdem tamazirt.
Ur yettuɣal yiwen d lwali alama yeswa qeḍṛan d ilili.
Limer tayarza s wallen tili menwala ad yessarwet.
Tettas-d ndama tameddit ɣer win yeddem waḍu taṣebḥit.
Win yeččan laḥq-is yeqqen tiṭ-is.
Ulama ɛzized a tiṭ, timmi tekka-d sennig-m.
Ufhim s timmi, fiḥel immi, ungif ula as nini.
Win yellan d lfahem yefhem win yellan d abhim yewhem.
Aɣyul d aɣyul-iw rniɣ rrekba deffir.
Lexliqa uxelaq tiyita ur tlaq.
Anda yella yir awal i tella yir tasusmi.
D sbeṛ i d dwa lmeḥna.
Ɣezzif-it wuḍan ɣef imuḍan ɣezzif-it wuḍan ɣef wid yeḍṛuṛan.
Yir zwajǧ am lmeɣṛeb, ṭlam-is yezga iqṛeb.
Taḥbult m luffar tif lkeɛba m leswaṛ.
Deɛwessu n lwaldin tuɛaṛ, tin n dderya kteṛ.
Win yebɣan ad iẓuṛ lemqam ad izwir seg at wuxxam.
Qeḍṛan ma yezwar s immi tamment ma tegra i wumi.
Aggur mi id ixẓaṛ ɣur-i itran anda bɣun ṛuḥen.
Ma inɣel yiẓi ɣef tasa att-iṛẓig ur tettmačča.
Xdem ddin rnu lwaldin kullec atan din.
Ur yuksan ḥed i t-yuɣen.
Wa maɛdur wa d lḥaq-is.
Atmaten mi ara d-mweṣṣin bnu fell-ak ay axṣim.
Srewtaɣ ɛebban wiyaḍ.
Zhaṛ aɛiban kra xedmeɣ lxiṛ ur d-iban.
Ddunit tezreb, ayen ibeɛden yuɣal yeqṛeb.
Atmaten d atmaten, aɛebbuḍ yebḍa-ten.
Akken yebɣu yeɣzif yiḍ, leqrar-is ad yali wass.
Yekkat unẓaṛ asif yettɣaṛ.
Ečč lḥeq-ik qmec tiṭ-ik.
Iberdan ḥekkun ɣef uzedgan d umeɛfun.
D cfeṛ i iqarben ar tiṭ, d lmut i iqarben ɣef cfeṛ.
Bu snat yiwet as tṛuḥ.
Yiwen itturar s luqṛan wayeḍ ur yufi swacu ara yeẓẓal.
A bu snat bru i yiwet, ma ulac rebbi ad k-id-iwwet
Ass-n mi tella nniya, iḥembel (aɛdil) yeddal miya
Lɛec i tebna tnina i t-izedɣen d amiɛṛuf.
Yeččayi slam, wissen anwa ar ad yasen.
Taccuyt mebla lebṣel am tmeṭṭut mebla laṣel.
Argaz d win yerran agelzim s axxam.
D acu id igran di tcacit d aqarru yeǧǧa wallaɣ.
Yir argaz yerna amuqel.
Tif xiṛ argaz imnecṛaḥ wala win yesɛan ṣṣifa.
Yir zwaǧ d daɛwessu.
Ass imdemdem win yekren ad ixdem win yeṭṭsen ad indem.
Tif xiṛ ad gneɣ deg uɣilif wala ad kreɣ di ndama.
Bu yiles, medden akk ines.
Ayen yellan di teccuyt a t-id-yessali uɣenǧa.
Di ndama i yeɛziz limer.
Tif xirṛ win i d-yesnulfan taɣawsa wala win yedren ɣef ayen id ǧǧan imezwura.
Xdem isem i yiman-ik anef-as i jeddi-k.
Agdud ur nesɛi idles am umdan mebla iles.
D ttrebga n ttnefcic ir isuffuɣen yir aqcic.
Asɣar yeɣlin si tezdemt yenqes si taεkumt.
Iṭij iɣum-it usigna iṛuḥ lexrif tebda-d ccetwa.
Yir tagmatt d ajgu ẓẓayen d azrem s nnig n lkanun.
Bedd ad twaliḍ, ṛuḥ ad tawid, qqim ulac.
Ɛuhdeɣ tirzaf n meɣres d win ɣur-s alama iger wajdim tixellal.
Amɣar yekka-d di ssuq tamɣart tḥekku-as-d ayen yellan.
Ɛuhdeɣ-k ay argaz ur d-newwi aksum,ar seksu ar sd yuɣal d aɣṛum.
Tin umi ɛewjen ifassen ad teqqar d awren ig xuṣṣan.
Ɣli-d a tabexsist deg imi n Ali.
Ur d-ǧǧan imezwura ar ad inin ineggura.
Nnuɣen msersen ghef lǧameɛ ur yelli nsen.
Sellek aɛrab ad iṛuḥ.
D lqella n lwali, i yessawlen i weɣyul xali.
Menyif ticelfax n ufus wala tidak n wul.
Cedhaɣ-k a bufraḥ, kečč ssewway nekk ad tetteɣ.
Udi s tidi 
Am tmes ddaw walim.
Am seksu ddaw texsayt.
Am win yeččḥen di tebburt n ssuq.
Ḥebbeṛ ay aseḍṛu uqbel ad teḍṛu.
Am uɣerda n lexla, laẓ asemmiḍ.
Win iyi-rnan, nek rniɣ tamɣaṛt.
Axxam ur nesɛi tamɣaṛt, am wurti ur nesɛi tadekkaṛt. 
Win iwalan imensi drus, yečča cwiṭ yezmeḍ aggus.
Ma yesɛa weqjun timẓin, bɣan-t akk medden i nnesba. 
Ttif laɛḍil wala tayerza n waluḍ.
Susef ɣer igenni, ad d-uɣalen ɣer wudem-ik.
Win yeččan amur-is yessinez i tiṭ-is.
Win yeččan yečča wayeḍ taṛbut tekkes. 
Taqjunt ad teṛwu, taḥbult ur tbeddu. 
Yeffeɣ iger s asuki.
Yesserwat inurar, yettmetra tisyar. 
Yekker-as i teslent s wemger.
Awal n tiɣilt yettawi-t waḍu.
I yeẓran ala win yewten Aked win yettewten.
Win ur nessin ad yels abernus ad immuqel ɣer dadda-s!
Itij n tmeddit ur iskaw aceṭṭiḍ ur itekkes asemmiḍ.
Mi sliɣ s tizyaw temmut, ugadaɣ ula d nekkini.
Wa yessager leqran wa lḥemddu ur t-yufi.
Kecmen-d iɣardayen n berra ad ssufɣen wid n wexxam
Heddreɣ-as ɣef nger, iqqar-iyi-d acḥal i d-yeǧǧa.
Yeggul ɣef uksum yeswa lmerqa.
Iɣezṛan as gefgufen asif ittawi cciɛa.
Ay argaz ay ameɣbun iksan di lexla am userdun.
Argaz ttarga tamettut d ttamda.
Tin mu ɛewjen ifassen, ad ini d smid i ixuṣṣen.
Argaz d tiqqit tamttut d tabaqit.
Awren d awren tiyita deg ifassen.
Tiyita n tɣemuṛt wala tiyita n ṭmeṭṭut.
Tameṭṭut iḥerzen tif tayuga ikerzen.
A tafat a kemmi, a tallast a nekki.
Ma ggulen fell-ak irgazen ur tagad-ara ma ggulent fell-ak lxalat ur ggan-ara.
Axxam mebla tameṭṭut, am lebḥer mebla lḥut.
Ma yif-ik gma-k meṭṭu ay aḥbib xdem neɣ qqim.
Smektayen-d Tasaεdit siwa di lweqt n leqdic.
Tameṭṭut d lsas, argaz d ajgu alemmas.
Argaz d ttarga, tameṭṭut d ttamda.
wali sedqa taɣeḍ yelli-s.
Tameṭṭut n sebɛa ibaggasen d argaz.
Teggul tmeṭṭut ɣef urgaz ur d newwi aksum, seksu ad yuɣal daɣrum.
Tameṭṭut i d-yeǧǧan mmi-k, tinna d azgen-ik.
Cbaḥa n igenni d aggur, cbaḥa n tmeṭṭut d amzur.
Tameṭṭut yečča ubrid imensi-s ur ittiẓiḍ.
Lxalat d tid i xellun, tulawin d tid yettlawin.
Lxiṛ am ddabex, efk-iyi-t-id ad ak-t-id rreɣ.
Yiwen wass i tkeḥḥel tyaziḍt yeddem-itt ufalku.
Aniwa i kem i cekṛen a tislit? d yemma teḥḍeṛ xalti.
Ṭbel di Ɛelwan, cḍaḥ di Ḥelwan.
Tabarda n dheb ur t-ttarra aɣyul d aɛudiw.
Ulac win yettawin učči ar umeẓẓuɣ, medden akk ttawin-t ar yimi.
Adrim ur teḥbis texriṭ ur t-ḥetteb d ras lmal.
Yir zzit terna leɣla.
Ɣurek ad k-ɛejben a sidi leḥnak: llan ula ɣer aqziḥ ḥacak.
Zzit, Rebbi iɛuzzit. 
Lbaz d lbaz lɛec-is d isɣaṛen.
Ma tesɛa tyaẓiṭ awren, qqaren-as medden lalla!
Lemɛun fell-am a tislit!
Win yebɣan ad izur lemqam ad izwir seg at wexxam.
Ur zeddeɣ d win yetgaǧǧan, ur teddu d win yettaǧǧan.
Ečč a lḥaǧ azekka ad ngaǧǧ.
Ma tufiḍ sin dduklen ḥṣu ttεebga tmal ɣef yiwen!
Tjara deg laḥbab, laḥbab ur d-sewqen-ara.
Anida akken yeqqen i yebra.
Anda i tuffeg i tres
Yezzi-d amrar iwedrar.
Lemɛanda n tnuḍin yenɣan argaz ur yuḍin.
Yettɣummu iṭṭij s uɣerbal.
Igenni n rebbi , ma d tamurt n bab-is.
Yenna-as wedɣaɣ ad fsiɣ, yenna-as ukurra i nekk d acu ara d-iniɣ.
D tikli d takessawt.
Acu tebɣiḍ a bu ɛeryan, yenna-as d taxatemt.
Aman d laman.
Laman wwint waman!
Win yebɣan ad izdi arraw-is, iferqiten.
Tif takkumict n tzizwa, wala aglef n warẓaẓen.
Temlal tasa d way turew.
Yiwen waεrab yaεmar ssuq.
Yettnadi ɣef iẓuran n tagut.
Ibeddel adrum, s-weɣrum.
Yemlal sala akk d mala uɣen abrid n tala.
Iles ur yesɛa iɣes.
Ayen yaɣra wuccen , asluggi iḥafḍit.
Win iten yesɛan deg udrar, ur ittaggad-ara deg uẓaɣaṛ.
Am lmal am imawlan am tazart am iniɣman.
Win ur neqbiḥ laɛmeṛ yerbiḥ.
Ɛli n waḥduc ma ur d izdim ad iḥuc.
Sendeɣ fell-as, Yeɣli-d fell-i.
Yetnadi ɣef iẓuran n tagut.
Taḥbult ur tbeddu,taqjunt ur tetlaẓ.
Tfuh a taga wwan ibawen.
Ula ma rqiq belqejjir d adif irkel.
Anda nwiɣ ad ččaɣ tixsi, i nsiɣ mebla imensi.
Yiwen yekker ad ibedd, terwel-as tili-s.
Yezwi ammus, yegla s ubeṛnus.
Yiwen yewwet-it yiman-s, icetka i winn-is.
Igezzen igurzan-is, iḥuza anzaren-is.
Ay tecbeh temzi, ay tuɛer mi ak tezzi.
Yettekkes accaren-is, yesmundel tiṭ-is.
Ibeddel ibiw s yeclem.
Ɛerḍeɣ-t, ičča-t akw.
Xas tellim allen, d imeẓẓuɣen i isellen.
Ger yal tizyiwin, ttilin-t tismin.
Yif-it wezgal imensi, wala ad yuɣal d iɣisi.
Akessar d akessar, Rebbi yefka afus.
Win yezgan yettxiq, werǧin yelḥiq.
