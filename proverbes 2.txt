Aɛekkaz yewten tajmaɛt awer iyi-zgel.
Ulac i iẓiḍen am yiles, ulac i rẓagen anect-is.
Qeḍṛan ma izwar s imi tamment ma tegra ula iwumi.
Annar akka i yetwarwat ma d yell-ik wi bɣun yaɣ-itt.
Ansi i d-usiḍ a cceṛ, seg ssuq.
Iṛuḥ wul ad ikkes lxiq yufa leḥbab d imuḍan.
Efk azal i umcic, ad iẓeṛ iman-is d aɣilas.
Axxam mebla tameṭṭut am lebḥaṛ mebla lḥut.
Acu i k-irran d gma a mmis n takna n yemma.
Tameṭṭut i yeḥarzen tif tayuga i ikerzen.
Ay yiles yelan d aksum dacu i k-yerran d asennan.
Tejṛa ur nesεi tili awar tili.
Ičča lmal yefreḥ bab-is.
Axxam mebla amɣaṛ am lkanun mebla asɣaṛ.
Tmeslayeɣ i warraw-iw lemden lǧiran-iw.
Win yeččan lḥaq-is iqmec ṭiṭ-is.
Tameṭṭut lɛali tetban deg ubernus n urgaz-is.
Qim a gma ur neqqec ad tt-tafeḍ d iẓṛa tefrec.
Nnig ubrid, ddaw ubrid leqṛaṛ-is d abrid.
Win yebɣan tamaziɣt ad yissin tira-s
Win ara iselken iri-s ala a fellaḥ d mmi-s dwin yetfen imi-s.
Truḥun wudmawen ttɣimin-d yismawen.
Irgazen am irden deg alluḍ ad ɣlin ad kkren.
Akken i d-nan yilugan-is.
Tif awal ma kfiɣ-t rbaḥ ma ččiɣt.
Bedd ad ttwalid, ruh ad awid, qqim ulac.
Win i iselben irtaḥ, win i iɛamṛan d acu i d-isulli.
D tayuga i ikerzen.
Win ibɣan ad tidir tutlayt-is, yaru-tt.
Win isɛan deg udrar ur ittagad deg uzaɣaṛ.
Axam yeččuṛ d isɣaren, ula sways nehraɣ ulli.
Ad tili Lǧuhar tɛewwaq, mi tufa argaz teɛlullaq.
Atmaten d atmaten, ɣas aɛebbuḍ yebḍaten.
Win i wumi kseɣ baba-s ur s kkiseɣ ara, win i wumi kkseɣ yemma-s ur s ǧǧiɣ-ara.
Yir leǧruḥ qqazen ḥellun, yir lehḍuṛ qqazen rennun. 
